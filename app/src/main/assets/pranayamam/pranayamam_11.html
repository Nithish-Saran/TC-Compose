<html>
  <head>
    <meta name="viewport" content="width=device-width, initial-scale=1.0" />
    <meta http-equiv="Content-Type" content="text/html; charset=utf-8" />
  </head>
  <style>
    .main-container {
      margin: 0px;
      background-color: #fceec9;
      width: 100%;
      display: flex;
      flex-direction: column;
      align-items: center;
      overflow-x: hidden;
      overflow-y: auto;
      box-sizing: border-box;
    }

    .title {
      width: 100%;
      margin: 0px;
      text-align: center;
      color: #fceec9;
      font-weight: bold;
      font-size: medium;
      background-color: #ba2026;
      padding: 5px 0px;
      position: sticky;
      top: 0;
    }
    .sub-title {
      width: 95%;
      margin: 5px 0px;
      text-align: left;
      color: #ba2026;
      font-size: large;
    }
    p {
      width: 95%;
      text-align: justify;
      font-size: medium;
      margin: 10px 0px;
    }
  </style>
  <body class="main-container">
    <p class="title">
      ஆலோம் விலோம் பிராணாயாமம் (நாடி சுத்தி அல்லது மத்திம பிராணாயாமம்) செய்முறை
      பற்றி சுருக்கமாகக் கூறுக?
    </p>

    <p>
      மத்திம பிராணாயாமம் செய்வது எப்படி என்று அடுத்ததாகப் பார்க்க இருக்கிறோம்.
      இதனை நாடி சுத்தி, ஆலோம் விலோம் பிராணாயாமம் என்றும் கூறுவார்கள்.
    </p>

    <p>
      செய்முறை : காற்றோட்டம் உள்ள இடத்தில் உங்களுக்குப் பிடித்த ஆசனத்தில் ஒரு
      விரிப்பின் மீது அமருங்கள். (பத்மாசனத்தில் தான் அமர வேண்டும் என்பது இல்லை).
      கூன் விழாத படி முதுகை நிமிர்த்துங்கள். உடல் முடியாதவர்கள் படுத்த நிலையில்
      கூட (சவாசனம்) இதனைப் பழகலாம். அதில் தவறில்லை. சிரமத்தை ஏற்படுத்திக்
      கொள்ளாமல், அதிக சத்தம் அல்லது இரைச்சல் வராத படி காற்றை உள்ளேயும்,
      வெளியேயும் கீழ் சொன்ன முறையில் இழுக்க வேண்டும்.
    </p>

    <p>
      வலது மூக்குத் துவாரத்தை, வலது கை கட்டை விரலை வைத்து மூட அல்லது மெதுவாக
      அழுத்திப் பிடித்துக் கொள்ள வேண்டும். அதே போல இடது மூக்கு துவாரத்தை மூடச்
      சொல்லும் சமயத்தில் வலது கை மோதிர விரலைக் கொண்டு மூட அல்லது லகுவாக
      அழுத்திப் பிடித்துக் கொள்ள வேண்டும். மற்ற விரல்களை முழங்கால் மீது வைத்துக்
      கொள்ளுங்கள் போதும்.
    </p>

    <p>
      அதே போல, வலது கையில் சோர்வை உணரும் பட்சத்தில் இடது கை கட்டை விரல் மற்றும்
      மோதிர விரலை மேற்கண்டவாறு பயன்படுத்திக் கொள்ளலாம் அதில் தவறு இல்லை. ஆரம்ப
      நிலையில் இருப்பவர்கள் சுமார் இருப்பது நிமிடங்களுக்கு இதே போல மூச்சுப்
      பயற்சி செய்யலாம். அதற்கு மேல் செய்ய வேண்டாம். 20 நிமிடங்கள் தொடர்ந்து
      செய்ய முடியவில்லை என்றால் கவலை வேண்டாம் சவாசனத்தில் படுத்தும் பின்னர்
      அமர்ந்தும் இப்படியாக மாறி, மாறி இந்த ஆசனத்தை பழகலாம்.
    </p>

    <p>செய்முறை:-</p>
    <p>
      மெதுவாக இடது மூக்குத் துவாரத்தின் வழியாக காற்றை உள்ளே இழுக்கவும். (ஆரம்ப
      நிலையில் இருப்பவர்கள் சுமார் மூன்று மாதங்களுக்கு காற்றை தம் கட்டி எல்லாம்
      வைக்க வேண்டாம். சாதாரணமாக சுவாசிப்பது போல சுமார் நான்கு நொடிகள் வலது துவார
      மூக்கை முடிய படி இடது மூக்கு துவாரம் வழியாக காற்றை உள்ளே இழுக்கவும்.
      பின்னர் தம் காட்டாமல் (அடுத்த நான்கு நொடிகள்) இடது மூக்கின் துவாரத்தை
      மூடிய படி வலது மூக்கின் துவாரம் வழியாக காற்றை வெளியிடவும். இது ஒரு "செட்"
      அல்லது "breathing cycle" ஆகும். (மொத்தம் 8 நொடிகள் வரும்). இப்படியாக முதன்
      முதலாக செய்யும் சமயத்தில் 5 "செட்" அல்லது "breathing cycle"என்று
      ஆரம்பித்துப் போகப் போக 10,15,20 "செட்" அல்லது "breathing cycle" என்று
      அதிகரித்துக் கொள்ளவும். இதன் படி மூன்று மாதங்களில் 30 நிமிடத்திற்குள்
      (எந்த ஒரு அசதி அல்லது சோர்வும் ஏற்படாமல்) 20 "செட்" அல்லது 20 "breathing
      cycle" முடிக்கும் வரையில் நீங்கள் கைதேர்ந்த இருக்க வேண்டும். அதன் பிறகு
      தான் நீங்கள் அடுத்த நிலைக்கு செல்ல வேண்டும். சளி தொந்தரவுகள் இருக்கும்
      சமயத்தில் மட்டும் இந்த மூச்சுப் பயிற்சியை தவிர்த்தல் நலம்.
    </p>

    <p>இதன் நன்மைகள்:-</p>
    <p>
      1. மன அழுத்தத்தை போக்க இது உதவுகிறது. கவலைகளை மறக்க ஒரு ஆரோக்கியமான வழி
      இது.
    </p>
  </body>
</html>
